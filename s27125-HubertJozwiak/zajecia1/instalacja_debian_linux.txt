--------------------------------

Proces instalacji systemu Debian w VirtualBox

--------------------------------

1. Pobieramy obraz systemu Debian ze strony https://www.debian.org/distrib/
(dostępna jest wersja small installation image,
która wymaga połączenia z internetem podczas instalacji, ale jest mniejsza w
rozmiarze oraz wersja complete installation image, która
zawiera więcej pakietów i nie wymaga połączenia z internetem podczas
instalacji, w naszym przypadku możemy pobrać wersję small installation
image).

2. Uruchamiamy aplikację VirtualBox (https://www.virtualbox.org/).

3. Klikamy na przycisk `Nowa`.

4. Włączamy `Tryb eksperta`, dzięki czemu będziemy mieli łatwiejszy dostęp
do wszystkich opcji.

5. Wprowadzamy nazwę naszej maszyny wirtualnej np. `Debian`.

6. Ustalamy folder docelowy, w którym chcemy przechowywać pliki maszyny
wirtualnej, w naszym przypadku można zostawić domyślną lokalizację.

7. Ustalamy ścieżkę dostępu do wcześniej pobranego obrazu ISO systemu
Debian (nie jest to wymagane, ale ułatwi to proces instalacji systemu).

8. Opcje `Typ` oraz `Wersja` powinny zostać ustalone automatycznie po wybraniu
obrazu Debiana (lub jeśli nazwa naszej maszyny wirtualnej zawiera słowo
`Debian`).
W przeciwnym wypadku, wybieramy `Linux` jako typ systemu oraz `Debian (64-bit)`
jako wersję systemu.

9. Wybieramy opcję `Skip unattended installation`, ponieważ chcemy system
skonfigurować ręcznie.

10. Pomijamy zakładkę `Unattended Installation` i przechodzimy do zakładki
`Hardware`.

11. Wprowadzamy ilość pamięci RAM, którą chcemy przydzielić maszynie
wirtualnej.
Dla Debiana w wersji graficznej zaleca się przydzielenie co najmniej 2 GB
pamięci RAM, a dla wersji bez interfejsu graficznego (tak jak w naszym
przypadku) 512 MB.

12. Wybieramy ilość procesorów, które chcemy przydzielić maszynie
wirtualnej. Dla optymalnego procesu instalacji moźemy ustawić wartość 2.
Należy pamiętać, że nie powinno się przydzielać wszystkich dostępnych
procesorów, ponieważ może to spowodować problemy z wydajnością systemu
hosta.

13. Opcja `Enable EFI` umożliwia zastępienie BIOS-u przez nowszy standard EFI,
posiadający wiele usprawnień i nowych funkcji.
W naszym przypadku nie zaznaczamy tej opcji, aby nie komplikować procesu
instalacji.

14. W zakładce `Hard Disk` wybieramy opcję `Create a virtual hard disk now`,
aby utworzyć nowy dysk wirtualny.
Opcja `Use an existing virtual hard disk file` pozwala na wybranie istniejącego
dysku wirtualnego, co może być przydatne w przypadku wcześniejszej instalacji
systemu.
Opcja `Do not add a virtual hard disk` pozwala na utworzenie maszyny wirtualnej
bez dysku, co może być przydatne w przypadku chęci podłączenia
zewnętrznego dysku.

14. Wybieramy lokalizację oraz nazwę pliku dysku wirtualnego, w naszym
przypadku można zostawić domyślną lokalizację.
Specyfikacja Debiana mówi, że minimalna wielkość dysku powinna wynosić 4
GB, ale w naszym przypadku możemy ustawić 40 GB, aby mieć zapas miejsca na
dodatkowe pliki oraz programy do nauki.

15. Wybieramy typ dysku wirtualnego:
- `VDI (VirtualBox Disk Image)` - domyślny format dysku wirtualnego dla
VirtualBox, który zapewnia optymalną wydajność.
- `VHD (Virtual Hard Disk)` - format dysku wirtualnego używany przez Microsoft
Hyper-V, który jest kompatybilny z VirtualBox.
- `VMDK (Virtual Machine Disk)` - format dysku wirtualnego używany przez
VMware, który jest kompatybilny z VirtualBox.
- `HDD (Równoległy dysk twardy)` - dysk fizyczny, który oferuje najlepszą
wydajność.
- `QCOW (QEMU Copy-On-Write)` - format dysku wirtualnego używany przez QEMU,
który jest kompatybilny z VirtualBox.
Copy-On-Write oznacza, że robiona jest kopia pliku podczas edycji, a zapis jest
wykonywany dopiero po zakończeniu edycji, dzięki czemu unikamy utraty danych.
- `QED (QEMU Enhanced Disk)` - format dysku wirtualnego używany przez QEMU,
który jest kompatybilny z VirtualBox.

W naszym przypadku wybieramy domyślny format `VDI`.

16. `Pre-allocate Full Size` - opcja ta pozwala na zarezerwowanie całej
przestrzeni dyskowej od razu, co może przyspieszyć proces zapisu danych, ale
zajmuje więcej miejsca na dysku.
W naszym przypadku nie jest to konieczne.

17. `Split into 2 GB parts` - opcja ta pozwala na podzielenie pliku dysku
wirtualngo na mniejsze części o wielkości 2 GB, co ułatwia przenoszenie
plików między różnymi systemami plików.
W naszym przypadku nie jest to potrzebne.

18. Klikamy `Zakończ` w celu zakończenia procesu tworzenia maszyny wirtualnej.

19. Przed uruchomieniem maszyny, możemy dokonać dodatkowych konfiguracji w
zakładce `Ustawienia`.

20. `Ogólne`:
W zakładce `Zaawansowane` upewniamy się, że opcje `Współdzielony schowek`
oraz `Przeciąganie i upuszczanie` są ustawione na `Wyłączone`, ponieważ nie
będziemy korzystać z intefesju graficznego.
W zakładce `Opis` możemy wprowadzić dodatkowe informacje o naszej maszynie
wirtualnej.
W zakładce `Szyfrowanie dysku` możemy zabezpieczyć nasz dysk wirtualny
hasłem, co zapewni dodatkową ochronę danych, ale jednocześnie obniża
wydajność. W naszym przypadku nie jest to konieczne.

21. `System`:
W zakładce `Płyta główna` nożemy zmienić kolejność uruchamiania
urządzeń, co może być przydatne w przypadku problemów z bootowaniem
systemu.
Można również zmienić chipset płyty głównej, PIIX3 jest domyślnym
chipsetem dla starszych systemów, a ICH9 jest domyślnym chipsetem dla nowszych
systemów.
Opcja `TPM` pozwala na dodanie modułu TPM (Trusted Platform Module), który
zapewnia dodatkowe zabezpieczenia dla systemu.
Opcja `Urządzenie wskazujące` pozwala na wybór urządzenia do obsługi myszy,
w naszym przypadku wybieramy najprostszą opcję `PS/2 Mouse`, ponieważ nie
będziemy korzystać z środowiska graficznego.
Opcja `Włącz I/O APIC` pozwala na włączenie Advanced Programmable Interrupt
Controller, który zapewnia lepszą obsługę przerwań sprzętowych. Tą opcję
zostawiamy włączoną domyślnie.
Opcja `Enable Hardware Clock in UTC Time` pozwala na ustawienie zegara
systemowego w czasie UTC, co może być przydatne w przypadku korzystania z
wielu systemów operacyjnych. Ta opcja jest domyślnie włączona.
Opcja `Włącz EFI` ponownie pozwala na zastąpienie BIOS-u przez nowszy
standard EFI, co może być przydatne w przypadku problemów z bootowaniem
systemu lub chęci skorzystania z systemu Secure Boot (Secure Boot to mechanizm
zabezpieczający system przed atakami w czasie uruchamiania, który wymaga
włączonego EFI).

W zakłace `Procesor` możemy zmienić ilość procesorów, co jest przydatne w
przypadku problemów z wydajnością systemu.
Suwak `Wykorzystanie procesora` pozwala na zmianę procentowego wykorzystania
procesora przez maszynę wirtualną, co może być przydatne w uniknięciu
problemów, jeśli mamy przydzielone wszystkie procesory hosta.
Opcja `Włącz PAE/NX` pozwala na włączenie Physical Address Extension (PAE),
który pozwala na obsługę większej ilości pamięci RAM w przypadku systemów
32 bitowych, oraz No-eXecute (NX), który zapobiega wykonywaniu kodu z obszarów
pamięci, które nie są przeznaczone do tego celu.
Opcja `Włącz zagnieżdżone VT-x/AMD-V` pozwala na włączenie technologii
wirtualizacji wewnątrz maszyny, co może być przydatne w przypadku korzystania
z innych maszyn wirtualnych wewnątrz maszyny wirtualnej.

W zakładce `Akceleracja` możemy wybrać interfejs parawirtualizacji. W naszym
przypadku zostawiamy domyślną opcję.
Opcja `Włącz zagnieżdżone stronicowanie` pozwala na włączenie
zagnieżdżonego stronicowania, co może przyspieszyć proces stronicowania w
przypadku korzystania z wirtualizacji wewnątrz maszyny wirtualnej.

22. `Ekran`:
W zakładce `Ekran` możemy zmienić wiele ustawień związanych z
wyświetlaniem obrazu.
Suwak `Pamięć wideo` pozwala na zmianę ilości pamięci RAM przydzielonej do
karty graficznej maszyny wirtualnej. W naszym przypadku gdy nie korzystamy z
interfejsu graficznego, możemy zostawić domyślną wartość 16 MB.
Suwak `Ilość monitorów` pozwala na zmianę ilości monitorów obsługiwanych
przez maszynę wirtualną. W naszym przypadku zostawiamy domyślną wartość 1.
Suwak `Scale Factor` pozwala na zmianę skali wyświetlanego obrazu, co może
być przydatne w przypadku korzystania z wyższych rozdzielczości ekranu.
Opcja `Kontroler grafiki` pozwala na wybór kontrolera graficznego, w naszym
przypadku wybieramy domyślną opcję `VMSVGA`, która zapewnia optymalną
wydajność dla systemu Linux.
Opcja `Włącz akcelerację 3D` pozwala na włączenie akceleracji 3D, ale w
naszym przypadku nie ma to sensu.

W zakładce `Zdalny pulpit` możemy uruchomić serwer zdalnego pulpitu, co
pozwala na zdalne zarządzanie maszyną wirtualną. W naszym przypadku nie jest
to potrzebne, ponieważ nie korzystamy z interfejsu graficznego.

W zakładce `Nagrywanie` możemy zmienić ustawienia związane z nagrywaniem
obrazu ekranu maszyny wirtualnej. W naszym przypadku nie jest to potrzebne.

23. `Pamięć`:
Możemy tutaj ustawiać urządzenia i kontrolery pamięci masowej, które będą
dostępne dla maszyny. Domyślnie mamy ustawiony kontroler IDE z obrazem naszego
systemu oraz kontroler SATA z dyskiem wirtualnym.
Do dyspozycji mamy również inne kontrolery:
- IDE - starszy standard interfejsu dysków twardych, który jest wolniejszy od
SATA.
- SATA - nowszy standard interfejsu dysków twardych, który zapewnia lepszą
wydajność. Pondato, obsługuje funkcję hot-plug, która pozwala na
podłączanie i odłączanie urządzeń bez konieczności wyłączania maszyny.
- SCSI - interfejs pamięci, który zapewnia najlepszą wydajność, ale jest
mniej kompatybilny z niektórymi systemami operacyjnymi.
- Floppy - interfejs pamięci, który pozwala na podłączenie dyskietki do
maszyny wirtualnej.
- LsiLogic SAS - interfejs pamięci, który zapewnia lepszą wydajność w
przypadku korzystania z dysków SAS (Serial Attached SCSI).
- VirtIO - interfejs pamięci, który zapewnia lepszą wydajność w przypadku
korzystania z dysków wirtualnych.
- USB - interfejs pamięci, który pozwala na podłączenie urządzeń USB do
maszyny wirtualnej.

24. `Dźwięk`:
W zakładce `Dźwięk` możemy zmienić ustawienia związane z dźwiękiem w
maszynie wirtualnej.

Opcja `Włącz dźwięk` powinna zostać wyłączona, ponieważ nie ma potrzeby
korzystania z dźwięku w naszym przypadku.
Opcja `Sterownik dźwięku gospodarza` pozwala na wybór sterownika dźwięku,
przez który będzie przesyłany dźwięk z maszyny wirtualnej do systemu hosta.
Opcja `Kontroler audio` pozwala na wybór kontrolera dźwięku, `ICH AC97` jest
domyślnym kontrolerem dźwięku dla systemów starszych, a `Intel HD Audio`
jest najnowszym kontrolerem dźwięku.

25. `Sieć`:
W zakładce `Sieć` możemy zmienić ustawienia związane z siecią w maszynie
wirtualnej. Maksymalnie możemy skonfigurować 4 karty sieciowe.

W naszym przypadku mamy włączoną pierwszą kartę sieciową, która jest
skonfigurowana jako `NAT` (Network Address Translation), co pozwala na
połączenie maszyny wirtualnej z siecią hosta.
Dostępne są również inne opcje:
- `Mostkowana karta sieciowa` - pozwala na połączenie maszyny wirtualnej z
siecią hosta, ale dostaje ona własny adres IP z sieci hosta.
- `Sieć wewnętrzna` - pozwala na połączenie maszyny wirtualnej z innymi
maszynami wirtualnymi, ale nie ma dostępu do sieci hosta.
- `Karta sieci izolowanej` - pozwala na połączenie maszyny wirtualnej z
siecią hosta, ale nie ma dostępu do innych maszyn wirtualnych, ani do sieci
zewnętrznej.
- `Rodzajowy sterownik` - pozwala na wybór niestarownika sieciowego, który
będzie używany przez maszynę wirtualną.
- `Sieć NAT` - pozwala na tworzenie wielu sieci NAT
- `Cloud Network` - pozwala na połączenie maszyny wirtualnej z chmurą np.
Amazon Web Services, Google Cloud Platform, Microsoft Azure.

26. `Porty szeregowe`:
W zakładce `Porty szeregowe` możemy zmienić ustawienia związane z portami
szeregowymi w maszynie wirtualnej.

W naszym przypadku porty szeregowe nie będą wykorzystywane, więc wszystkie
pozostawiamy wyłączone.

27. `USB`:
W zakładce `USB` możemy zmienić ustawienia związane z urządzeniami USB w
maszynie wirtualnej.

Opcja `Kontroler USB` pozwala na wybór kontrolera USB, który będzie używany
przez maszynę wirtualną. Domyślnie jest to kontroler USB 2.0 (OHCI + EHCI).

28. `Udostępnianie foldery`:
W zakładce `Udostępnianie foldery` możemy zmienić ustawienia związane z
udostępnianiem folderów między maszyną wirtualną a systemem hosta.

Możemy wybrać folder systemu hosta, który będzie dostępny dla maszyny
wirtualnej.
Możemy również ustawić opcje związane z udostępnianiem folderów, takie
jak `Automatyczne montowanie`, `Tylko do odczytu` oraz punkt montowania.

29. `Interfejs użytkownika`:
W tej zakładce dostępne są ustawienia związane z interfejsem użytkownika
VirtualBox podczas korzystania z maszyny wirtualnej.

30. Po zakończeniu konfiguracji klikamy `OK`, aby zapisać zmiany.

31. Uruchamiamy maszynę wirtualną, klikając na przycisk `Uruchom`.

32. Początkowe menu oferuje kilka opcji, takich jak:
- `Graphical install` - uruchamia proces instalacji systemu Debian w trybie
graficznym.
- `Install` - uruchamia proces instalacji systemu Debian.
- `Advanced options` - oferuje dodatkowe opcje instalacji, takie jak `Expert
install`, `Automated install`, `Rescue mode`.
- `Accessible dark contrast installer menu` - uruchamia instalator systemu
Debian w trybie kontrastowym.
- `Help` - wyświetla pomoc dotyczącą instalacji systemu Debian.
- `Install with speech synthesis` - uruchamia proces instalacji systemu Debian z
syntezą mowy.

Wybieramy opcję `Install` i naciskamy klawisz `Enter`.

33. Następnie wybieramy język, w którym chcemy przeprowadzić instalację
systemu Debian. W naszym przypadku wybieramy język `English`, dzięki czemu
proces instalacji będzie bardziej przewidywalny oraz w razie problemów
łatwiej będzie znaleźć rozwiązanie.

34. Wybieramy kraj, w którym znajdujemy się, aby ustawić odpowiednią strefę
czasową oraz ustawienia regionalne. W naszym przypadku wybieramy `Other`.
Następnie wybieramy `Europe` oraz `Poland`.

35. Wybieramy układ klawiatury, który chcemy używać podczas instalacji
systemu Debian. W naszym przypadku wybieramy `United States`.

36. Następnie instalator systemu poprosi nas o podanie nazwy hosta, którą
chcemy przypisać naszej maszynie wirtualnej. Nazwa hosta powinna być unikalna
w sieci,
dlatego warto wybrać nazwę, która będzie łatwa do zapamiętania oraz
zrozumienia. W naszym przypadku wybieramy nazwę `debian`.

37. Następnie instalator systemu poprosi nas o podanie nazwy domeny, którą
chcemy przypisać naszej maszynie wirtualnej. Domena jest opcjonalna, ale może
być przydatna
w przypadku korzystania z sieci roboczej. W naszym przypadku zostawiamy to pole
puste.

38. Następnie instalator poprosi nas o podanie hasła dla użytkownika `root`.
Hasło powinno być bezpieczne, ponieważ użytkownik `root` ma pełne
uprawnienia
w systemie. W naszym przypadku wpisujemy hasło `root`, ponieważ jest to
maszyna wirtualna do celów edukacyjnych.

39. Następnie instalator poprosi nas o potwierdzenie hasła dla użytkownika
`root`. Wpisujemy ponownie hasło `root` i naciskamy klawisz `Enter`.

40. W kolejnym korku instalator poprosi nas o utworzenie zwykłego użytkownika,
który będzie używany do codziennej pracy w systemie. Na początku jesteśmy
pytanie o prawdziwe imię użytkownika. W naszym przypadku, aby nie komplikować
procesu instalacji, wpisujemy imię `user`.

41. Następnie instalator poprosi nas o podanie nazwy użytkownika. Nazwa
użytkownika powinna być unikalna w systemie, dlatego warto wybrać nazwę,
która będzie
łatwa do zapamiętania oraz zrozumienia. W naszym przypadku wybieramy nazwę
`user`.

42. Następnie instalator poprosi nas o podanie hasła dla użytkownika `user`,
a następnie o potwierdzenie hasła.

43. Kolejnym krokiem jest wybór metody partycjonowania dysku. W naszym
przypadku wybieramy opcję `Manual`, aby ręcznie podzielić dysk na partycje
i jak najlepiej dostosować system do naszych potrzeb.

44. Następnie instalator poprosi nas o wybór dysku, na którym chcemy
zainstalować system. W naszym przypadku wybieramy dysk `SCSI (sda)`, który
jest domyślnym
dyskiem wirtualnym dla maszyny wirtualnej. Naciskamy klawisz `Enter`.

45. Instalator powinien zapytać czy chcemy utworzyć nową tabelę partycji na
dysku. W naszym przypadku wybieramy opcję `Yes`, aby utworzyć nową tabelę
partycji.
Po takiej operacji powinniśmy mieć utworzoną jedną partycję o rozmiarze
całego dysku o nazwie `pri/log`.

46. Następnie możemy przystąpić do utworzenia pierwszej partycji. Wybieramy
opcję `pri/log` i naciskamy klawisz `Enter`.

47. Jako pierwszą partycję utworzymy partycję `swap`, która będzie
służyć jako przestrzeń wymiany. Wybieramy opcję `Create a new partition` i
naciskamy klawisz `Enter`.

48. Następnie instalator poprosi nas o podanie rozmiaru partycji. Dla partycji
`swap` zaleca się przydzielenie tyle pamięci ile mamy pamięci RAM plus
dodatkowe 2 GB.
Jeśli mamy mniej niż 2 GB pamięci RAM, to przydzielamy 2 razy tyle ile mamy
pamięci RAM.
W naszym przypadku przydzielamy 4 GB pamięci dla partycji `swap`. Wpisujemy
wartość `4 GB` i naciskamy klawisz `Enter`.

49. Następnie instalator poprosi nas o wybór typu partycji. Wybieramy opcję
`Logical` i naciskamy klawisz `Enter`.
Partycji logicznych może być znacznie więcej niż partycji podstawowych, ale
nie mogą one być używane jako partycje rozruchowe.

50. Następnie instalator poprosi nas o wybór miejsca, w którym chcemy
umieścić partycję. Wybieramy opcję `Beginning` i naciskamy klawisz `Enter`.

51. W następnym kroku mamy opcje wyboru systemu plików dla partycji. Klikamy
na opcję `Use as` i wybieramy `swap area`.
Pozostałe dostępne opcje to:
- `Ext4 journaling file system` - system plików z journalingiem, który
zapewnia ochronę danych w przypadku awarii systemu.
- `Ext3 journaling file system` - starsza wersja systemu plików z
journalingiem, która jest mniej wydajna od Ext4.
- `Ext2 file system` - stara wersja systemu plików bez journalingu, która jest
mniej bezpieczna od Ext3 i Ext4.
- `Btrfs journaling file system` - system plików z journalingiem, który
oferuje wiele zaawansowanych funkcji, takich jak klonowanie, kompresja,
deduplikacja.
- `XFS journaling file system` - system plików z journalingiem, który jest
przeznaczony dla dużych plików i dużych wolumenów danych.
- `JFS journaling file system` - system plików z journalingiem, który jest
przeznaczony dla dużych wolumenów danych.
- `FAT16` - system plików FAT16, który jest przeznaczony dla małych partycji
i urządzeń przenośnych.
- `FAT32` - system plików FAT32, który jest przeznaczony dla małych partycji
i urządzeń przenośnych.
- `Swap area` - partycja swap, która służy jako przestrzeń wymiany, gdy
brakuje pamięci RAM.
- `Physical volume for encryption` - partycja, która służy jako wolumen do
szyfrowania danych.
- `Physical volume for LVM` - partycja, która służy jako wolumen do
zarządzania logicznymi wolumenami.
- `Phusical volume for RAID` - partycja, która służy jako wolumen do
zarządzania macierzami RAID.
- `Do not use the partition` - partycja, która nie jest używana w systemie.

52. Resztę opcji pozostawiamy domyślnie i naciskamy klawisz `Done setting up
the partition`.
Opcje mount options:
- `discard` - pozwala na automatyczne usuwanie nieużywanych bloków z partycji.
- `noatime` - pozwala na wyłączenie zapisu czasu dostępu do plików, co może
przyspieszyć operacje odczytu i zapisu.
- `nodiratime` - pozwala na wyłączenie zapisu czasu dostępu do katalogów, co
może przyspieszyć operacje odczytu i zapisu.
- `relatime` - pozwala na zapis czasu dostępu do plików tylko w przypadku
zmiany, co może przyspieszyć operacje odczytu i zapisu.
- `nodev` - pozwala na wyłączenie dostępu do urządzeń w partycji.
- `noexec` - pozwala na wyłączenie wykonywania plików w partycji.
- `ro` - pozwala na zamontowanie partycji jako tylko do odczytu.
- `sync` - pozwala na synchroniczne zapisy do partycji, co może spowolnić
operacje zapisu.
- `usrquota` - pozwala na ustawienie limitów dyskowych dla użytkowników.
- `grpquota` - pozwala na ustawienie limitów dyskowych dla grup.
- `user_xattr` - pozwala na dodawanie dodatkowych atrybutów do plików.

53. Następnie utworzymy partycję, na której bedą foldery domowe
użytkowników. Wybieramy opcję `Create a new partition` i naciskamy klawisz
`Enter`.

54. Tak jak wcześniej, instalator poprosi nas o podanie rozmiaru partycji. W
naszym przypadku przydzielamy 7.5 GB.

55. Następnie instalator poprosi nas o wybór typu partycji. Wybieramy opcję
`Logical` i naciskamy klawisz `Enter`.

56. Następnie instalator poprosi nas o wybór miejsca, w którym chcemy
umieścić partycję. Wybieramy opcję `Beginning` i naciskamy klawisz `Enter`.

57. W następnym kroku ustawiamy opcję `Mount point` na `/home` i naciskamy
klawisz `Done setting up the partition`.

58. Ostatnim krokiem jest utworzenie głównej partycji systemowej zamontowanej
w `/`. Wybieramy opcję `Create a new partition` i naciskamy klawisz `Enter`.

59. Następnie instalator poprosi nas o podanie rozmiaru partycji. W naszym
przypadku przydzielamy resztę dostępnej przestrzeni.

60. Następnie instalator poprosi nas o wybór typu partycji. Wybieramy opcję
`Primary` i naciskamy klawisz `Enter`.

61. Następnie instalator poprosi nas o wybór miejsca, w którym chcemy
umieścić partycję. Wybieramy opcję `Beginning` i naciskamy klawisz `Enter`.

62. W następnym kroku pozostawiamy opcję `Mount point` jako `/` i naciskamy
`Done setting up the partition`.

63. Aby zakończyć proces partycjonowania, naciskamy klawisz `Finish
partitioning and write changes to disk`.

64. Instalator zapyta nas, czy chcemy zatwierdzić zmiany na dysku. Wybieramy
opcję `Yes` i naciskamy klawisz `Enter`.

65. Następnie zostaniemy poproszeni o wykrycie dodatkowych nośników
instalacyjnych. W naszym przypadku nie jest to potrzebne, więc wybieramy opcję
`No` i naciskamy klawisz `Enter`.

66. Następnie wybieramy kraj z którego będziemy pobierać oprogramowanie. W
naszym przypadku wybieramy `Poland`.

67. Następnie instalator poprosi nas o wybór lustra, z którego będziemy
pobierać oprogramowanie. Najlepiej wybrać najbliższe lustra, aby
przyspieszyć proces pobierania.
W naszym przypadku wybieramy lustro `ftp.task.gda.pl`.

68. Następnie instalator poprosi nas o wybór serwera proxy. W naszym przypadku
nie korzystamy z serwera proxy, więc zostawiamy to pole puste.

69. W przypadku pytania o ankietę możemy wybrać opcję `No`.

70. Następnie instalator poprosi nas o wybór oprogramowania, które chcemy
zainstalować.
Mamy dostępne opcje:
- `Debian desktop environment` - środowisko graficzne Debiana, które zawiera
wiele narzędzi i aplikacji do pracy z systemem.
- `GNOME` - środowisko graficzne GNOME, które jest jednym z
najpopularniejszych środowisk graficznych dla systemów Linux.
- `Xfce` - środowisko graficzne Xfce, które jest lekkie i szybkie, co sprawia,
że jest idealne dla starszych komputerów.
- `KDE Plasma` - środowisko graficzne KDE Plasma, które oferuje wiele
zaawansowanych funkcji i efektów wizualnych.
- `Cinnamon` - środowisko graficzne Cinnamon, które jest oparte na GNOME, ale
oferuje wiele dodatkowych funkcji i ulepszeń.
- `MATE` - środowisko graficzne MATE, które jest oparte na GNOME 2, ale
oferuje wiele nowych funkcji i ulepszeń.
- `LXDE` - środowisko graficzne LXDE, które jest bardzo lekkie i szybkie, co
sprawia, że jest idealne dla starszych komputerów.
- `LXQt` - środowisko graficzne LXQt, które jest oparte na LXDE i Qt, co
sprawia, że jest bardzo lekkie i szybkie.
- `web server` - serwer WWW, który pozwala na udostępnianie stron
internetowych.
- `Standard system utilities` - podstawowe narzędzia systemowe, które są
niezbędne do pracy z systemem.
- `SSH server` - serwer SSH, który pozwala na zdalne zarządzanie systemem.

W naszym przypadku wybieramy tylko opcje `SSH server` oraz `standard system
utilities`.
Uwaga! Aby zaznaczyć opcję, należy użyć klawisza `Spacja`.

Następnie naciskamy klawisz `Enter`.

71. Teraz instalator zapyta nas, czy chcemy zainstalować program GRUB na dysku.
Wybieramy opcję `Yes` i naciskamy klawisz `Enter`.
GRUB (Grand Unified Bootloader) jest programem rozruchowym, który pozwala na
uruchomienie systemu operacyjnego.
W przypadku wielu systemów operacyjnych, GRUB pozwala na wybór systemu, który
ma zostać uruchomiony.

72. Następnie instalator zapyta nas, na którym dysku chcemy zainstalować
GRUB. Wybieramy nasz główny dysk `dev/sda` i naciskamy klawisz `Enter`.

73. Po zakończonej instalacji GRUB, instalator poprosi nas o usunięcie
nośnika instalacyjnego i naciskamy klawisz `Continue` aby zrestartować
komputer.

74. Teraz możemy zamknąć maszynę oraz usunąć kontroler IDE z ustawień
maszyny, ponieważ nie będzie on już potrzebny.

Twoje przemyslenia na temat zadania. np.
Czy wynik byl tym jaki byl przez Ciebie oczekiwany?
Czy jesli nie to jakie dodatkowe wnioski z tego da sie wyciagnac?
Jesli tak to ponownie jakie wnioski z tego da sie wyciaglac?
Czy pojawilo sie cos zaskakujacego? Co?
Czego cie To nauczylo?
Do czego bedzie mozna wykorzystac nowa wiedze.

Ćwiczenie przebiegło zgodnie z oczekiwaniami. Udało się zainstalować system
Debian na maszynie wirtualnej w programie VirtualBox.
Proces ten był bardziej skomplikowany niż się spodziewałem, ale dzięki temu
nauczyłem się wielu nowych rzeczy dotyczących systemów Linux
Zaskakujące dla mnie było to, jak wiele opcji i konfiguracji można
dostosować podczas instalacji, ale dzięki temu ćwiczeniu teraz rozumiem
każdą z nich i wiem, jakie zalety/wady i rezultaty mogą one przynieść.
Nowa wiedza na pewno przyda mi się w przyszłości, gdy będę chciał samemu
zainstalować i dostosować system Linux na swoim komputerze lub serwerze.

